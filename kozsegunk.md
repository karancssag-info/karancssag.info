---
layout: page
permalink: /kozsegunk/
title: Községünk
comments: true
---
# Karancsság

*Karancsság* a *Ménes-patak* völgyébe települt község Budapesttől 110, a megyeszékhelytől, Salgótarjántól 14 kilométerre fekszik a 22 számú főközlekedési út mellett. Szép dombvidéki környezettel rendelkezik északról és délről egyaránt.

A *Ság* helységnévben alighanem kabar törzsnév rejlik, de vannak olyan vélemények is, amelyek szerint a dombos, erdős területet, magaslatot jelentő köznév, illetve iránti méltóságot jelentő szó. Az előbbi változatot látszik igazolni, hogy a Kárpát-medence 42 Ság nevet viselő helysége mind egy-egy domboldal utolsó, már síkságba hajló hegye, illetve dombja tövében fekszik.

A *Karancs* előtag feltehetően moksa-mordvin eredetû amelynek eredeti jelentése holló, hollós, varjú, varjús.
A Karancs, a „palóc Olimposz”.

Bár tágabb értelemben a *Cserháthoz* tartozik, valójában az Északi-középhegység önálló tagja. Szerkezeti felépítésében hasonlít a Börzsöny hegységhez, keletkezését a harmadkori vulkanizmus eredményének tulajdonítják. A hegységet szinte középen metszi ketté a magyar-szlovák határ.
