---
layout: page
title: A KARANCSSÁGHI PLÉBÁNIA TÖRTÉNETE.
permalink: /tortenet/A-karancs-sagi-templom/
comments: false
thumbnail: https://storage.googleapis.com/static.karancssag.info/images/doc/utijegyzet.png
class: reader
---
_**ARCHAEOLOGIAI ÉRTESÍTŐ 12. KÖTET (1878)1878 / 9. füzet**_

#### Dr. Henszlmann Imre: Uti jegyzetek.

##### A karancs-sági templom.

***

 A vidék, melynek néhány emlékéről röviden szólok, nevezetes mint a palóczság középpontja és 
 mint a hajdan dúsgazdag Záchok birtoka. Karancs-Ságon, egy a helységhez közel fekvő réten nagy
 kiterjedésű alapzatok vannak, melyeknek falait részint útkészítésre, részint épületek emelésére
 használták éh melyeket idestova még mai napság is kiaknáznak. A népmonda azt tartja , hogy ezen
 alapzatokon hajdan a szerencsétlen Zách Leliczián kastélya emelkedett. Érdekes volna e helyen
 ásatásokat tenni.
 
 Magában Karancs-Ságon,[^1] kis dombon áll egy Zách Leliczián koránál régibb, több tekintetben érdekes
 templom. Bár eredetére és rendeltetésére nézve semmi okmánynyal sem birunk, alakja és elrendezése
 után következtethetni, hogy itt Árpádkori szerzetes templommal van dolgunk. A félkörű apsis és
 a támnélküli eredeti fal, a fenmaradt nyugati kapu, két jelenleg befalazott ablak és a nyugati
 átkarzat alatti oszlop, mindez a kora-román korszak szüleménye és összeegyezik azon templomokkal,
 melyeket hazánkban a XIII-dik század első feléhen rövid időközben és nem csekély számmal egymásután
 építettek. A tatárjárás ezen élénk építészeti lendületet csak rövid időre szakította meg ; az új
 külföldi telepítvényesek úgyszintén az akkoriban bevándorlott kolduló barátok új stylt, a csúcsívest,
 honosították meg hazánkban ; azonban találkozunk idestova még román stylű épületekkel, melyeket kivált
 a régebben honos szerzetesek már a tatárjárás után emeltek ; egyébiránt ezekben már nem a kora, hanem
 a késő román rendszer az uralkodó, sőt felveszik ezek még a csúcsíves stylnek sajátságos alakzásait
 és részleteit is. A karancs-sági templom eredeti zömén ily alakzások még nem fordulnak elő ; miért is
 ezt az ó-román korszakba és a tatárjárás előtti időkbe kell helyeznünk.
 
 ![alaprajz](https://storage.googleapis.com/static.karancssag.info/images/doc/kt2.png){:class="float-left"}Hogy pedig szerzetes templom volt, azt apsisához csatolt hosszszentélyéből következtetjük, mely nem
 kevesebbet mint a hosszhajó fél szélességét méri ; itt tehát a szerzet tagjainak meglehetős sok stallumai
 állhattak. He ezenkívül a templom nyugati végén emelkedik tizenkét oszlopon egy átkarzat (Querempore),
 mely az épületnek legkiválóbb, legérdekesebb részét teszi. Hasonló átkarzatot ismerünk az igen ódonszerű
 varsányi és dárdai templomkákban, melyekről szó volt uti jegyzeteim első czikkében (1. a f. évi «Arch.
 Értesítő» 247. lapját); de van e két példánynál még sokkal nevezetesebb a Margitszigeten, mely közelebb
 áll a karancsságihoz. Mindkét esetben t. i. az átkarzat mélységével vagyis kiterjedésével sokkal felülmúlja
 a varsányi és dárdai épületkék kis karzatát ; ama kettő tehát nagyobb számú embercsoport fogadására
 volt alkalmas, minőt — biztos történelmi adatok alapján tudjuk — képeztek ab. Margit zárdájában összegyűlt
 apáczák. Másrészt szembetűnők a Harczliegység táján (Németországban) levő templomok átkarzatai, melyek
 szintén leginkább a női zárdákban fordulnak elő. De vannak ott kétféle szerzetes községnek szolgáló
 templomok is, vagy is, kettős, férfi- és női zárdatemplomok, melyeknek hosszszentélyében a férfi szerzetesek,
 átkarzatán pedig az ugyanazon rendhez tartozó apáczák foglaltak helyet. Azonban ily tényállást Karáncsságon
 alig tehetünk fel; mert kettős zárdának sem helyét sem nyomát nem találjuk a templomunkat fogadó halom tetején ;
 miért is hinnünk kell, hogy az átkarzat az alapító Zách, vagy más előkelő család tagjainak szolgált; minélfogva
 itt nyoma sincs oly ajtónak, mely magasabb épületből közvetlen a karzatra vehetett volna.
 
 ![oszlop](https://storage.googleapis.com/static.karancssag.info/images/doc/kt1.png){:class="float-right"}Igen nevezetesek
 az e karzatot hordozó oszlopok; átmérőjük 0&middot;67 meterével összeegyezik az ugyanennyit mérő körfal vastagsága.
 Hármas sorban állanak és egymásközt egyszerű hevederívvel vannak öszszekötve, melyeken jelenleg csak
 deszkapadozat fekszik ; ámbár e tárnak erőssége és hevederívei donga- vagy keresztbolt hordására voltak rendelve.
 Az oszlopok négyszögű talapon emelkednek, tövük, sima és átmérőjük nem kisebbedik, hanem a négy sarkon alkalmazott
 különös alakkal a vállkő alatt a négyszögbe átmegy. A vállkő csinos tagozatú ; a talap sarkán nincsen a hézagot
 kitöltő lomb vagy peczeg, hanem a sarkok, az átmenet eszközlése miatt egyszerűen le vannak szelve. Ezen oszlopok
 a román korszakba kiválólag tartoznak.
 
 Jelenleg négy nagy új ablak nyilik a templom déli falában; de megmaradt,
 bár befalazva az átkarzaton egy igen kicsiny, keskeny és félkörben zárt eredeti ablak, melyhez hasonlóra a
 toronyban is találunk ; az előbbinek szélessége űrben csak 0&middot;21 métert mér, egész magassága, a félkör tetejéig,
 szintén űrben 1&middot;25 m. A torony-ablak egynemű mérvei 0&middot;23 és 1&middot;38 m. Hogy a tornyot nagy magasságra emelni nem
 volt szándék, kitetszik csekély, csak 0&middot;74 mt. mérő falvastagságából.
 
 Elég díszesnek mondhatni a torony alját
 áttörő kapuzatot, melynek béllete lépcsőzetes épszöggel elválasztott két féloszlopból áll, a belső pár a sima,
 félkörű ajtómezőt, a külső az ezt körülfogó archivoltot hordja, mely körül még egy az oszlop által nem hordott
 félkörív kanyarodik. Az ajtónyílás magassága 1&middot;78, szélessége csak 1&middot;00 méter.
 
 A régi koronapárkányzatból is
 igen csinos részlet fenmaradt ; báromsoros ostábla, melyet a torony északi oldala melletti hajón látunk.
 
 A templom
 falai szabályosan épszögben faragott és pontosan egymáshoz illesztett kövekből állanak, mi nálunk, hol rendesen
 csak terméskövet használtak, a ritka és kivételes esetek közé tartozik.
 
 A templom arányaira nézve megjegyzendő,
 hogy egész szélessége űrben 6&middot;86 m., egész hossza 31&middot;07 levén, az előbbi az utóbbiban négyszer és félszer van
 foglalva (6&middot;86x4&middot;5 = 30&middot;87 m.), a hosszszentély hossza, mi már említve volt, az egész szélességnek mintegy felét
 képezi, azaz 3&middot;53 m. az átkarzatnak kiterjedése keletről nyugatra 6&middot;82 m. tehát megegyezik a templomka
 szélességével űrben. A magasságok úgyszólván alig mennek túl a szükségesen ; úgy a karzat alatti oszlop egész
 magassága csak 1&middot;71, az ajtónyilásé pedig csak 1&middot;78 m. Az egész templom is elég alacsony ; mert, mint a falak
 csekély vastagságából is kitetszik, itt csak famennyezetet akartak alkalmazni, minő most is az egészet, az apsis
 boltozott félkupját kivéve, elég egyszerűen befedi.
 
 Az arányok tehát, miként a román korú templomokat illeti,
 csekélyek; itt egyedül a templom egész hossza tesz kivételt; mert a 4&frac12; egység hosszú kisebb templomok elég ritkák
 nálunk e korban.
 
 Idő folytán templomunkat roppant tárnak és modern épületek hozzácsatlásával egészen elferdítették.
 Nem érthetni mire valók voltak ezen hosszú, rajzunkban halványabb színnel kitüntetett tárnak ; ha csak nem
 szándékoztak a hosszhajót beboltozni; de ekkor a támakat másképen kellett volna elhelyezni. Az elég alacsony
 toronynak sem volt szüksége az ahhoz csatolt roppant támakra. A torony déli részén látható építkezésnek czélját
 alig magyarázhatjuk meg; de az abba vezető ajtó még régi ; alkalmasint a toronyra és talán az átkarzatra szolgáló
 lépcsőhez, mely azonban eltűnt, vezetett. A szentélyhez és a hosszhajó délkeleti részéhez csatlakozó épület egészen
 új ; talán, mert a templom területét kicsinyelték, vagy is ezt a felső részében levő karzat miatt emelték.
 
 [^1]: Karancs-Ság közel fekszik Pilinhez, azon gazdag lelhelyhez, honnan b. Nyáry Jenő nagy szerencsével tömérdek prehistoricus tárgyakat szerzett. 