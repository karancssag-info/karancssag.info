---
layout: page
title: Karants-Ság
permalink: /tortenet/Karants-Sag/
comments: false
thumbnail: https://static.karancssag.info/images/og/magyar_sion.png
class: reader
image_sliders:
- mocsary
---
_**Nemes Nógrád vármegyének históriái, geographiai és statisztikai esmértetése (Részlet)**_

_Mocsáry, Antal (1826) Nemes Nógrád vármegyének históriái, geographiai és statisztikai esmértetése (1. kötet). Trattner, Pest. [Forrás](http://real-eod.mtak.hu/5579/) _

#### 32. Karants-Ság.
Népes magyar falu, Ság-Újfalu és Szalmaterts között. Innét egy órányira
fekvő , nevezetes magasságú Karants hegyétől vette hajdan ezen neveztetését.

Határja nagy és jó ; erdeje nevendék, szölleje, földje, rétje, elegendő és termékeny. A’ népe
munkás és iparkodó. Földes Ura Kubinyi Gáspár,
most Liptó Vármegyének első Al-Ispánja, kinek
jeles lakhelye vagyon itt, szükséges gazdaságbéli
épületekkel, ’s kertekkel fel-készülve.

El nem lehet itten mellőznöm egy régi nevezetes , ámbár szomorú
történetet, mellynek ugyan
kezdete nem ezen Vármegye’ kerületében, hanem
Vármegyénk’ szomszédságában történt, azonban
annak következése ezen Vármegyebelieket is érdeklett ; ugyan
azért az a’ maga tulajdon
valóságában minden hizelkedés nélkül előadatik itt.

1330-dik eszt. az akkori Lengyel Király Lokjetek
Lászlónak Kazimir nevü fija, ’s a’ Lengyel
korona’ örököse eljött testvér nénjének Er’sébetnek,
Robert Károly’ Király feleségének, tudnillik
a’ Királynénak látogatására, a’ Visegrádi várba, a’
hol azon időben a’ Királyi Udvar leginkább mulatozott. 

Itt Ságh Felicián [^1] udvari fő embernek
leányát, a’ gyenge, fiatal és különös szépségű Klárát, Kazimir Fő
Hertzeg megsejdítette, szemébe
tűnt annak különös szépsége, kivánta a’ vele való
beszéllgetést, további társalkodását, rövid idő
múlva megszerette, ’s annyira vitte dühös szeretete, hogy végre,
leginkább a’ nénjének eszközlö
elősegítése mellett, erő és hatalom által kielégítette
legfőbb kívánságát.

Ezen előre nem látható váratlan esetét a’ szerentsétlen szépségű , fiatal, erötelen leányzónak ,
’s Házának többé helyre nem hozható veszedelmét
szerentsétlen édes attya Ság Felicián megtudván,
felgyúladott benne az édes atyai határt nem esmerő fájdalom , keserűség, maga elszánás, ’s végre
a’ kétségbe esés, melly őtet a’ legszerentsétlenebb
esetbe döntötte. Mert

A’ midőn a’ Király Visegrád várának alsó
Palotájában Apr. 17-dik napján 1330. észt. épen
ebéd felett ülne egész Királyi Udvarával, akkor [^2]
Felicián, fegyvert tartván a’ markában , dühös tekintettel
bérohana a’ tábla eleibe,
’s először is a Király’ karján ejte sebet, utánna nagy sebességgel
a’ Királyné eleibe fordulván, annak jobb keze’ négy
újjait elvágta. Ez után a’ két fő Hertzegnek , Lajosnak és
Andrásnak nevelőjét is megakarván sebesíteni,
a’ midőn már a’ fiatal Fő Hertzegek felé
indula, akkor a' Király emberei közül nevezetesen Cselei János
hátulról nyak szirton-ütötte Feliciánt
egy tsákánnyal,[^3] olly nagy erővel, hogy
az elszédülvén, földre rogyott, mellyre a’ többi
udvari fő emberek, úgymint: Kenesics Gyula ,
Amadé Miklós, Cselei János és a’ bérohanó
fegyveres nép, a’ szerentsétlen Feliciánnak fejét vették.[^4]

Életének e’ szerint lett elvesztése még kevés
büntetésnek tartatott; azért jövendőre, hogy a’
gyilkosságok elmellöztessenek, ’s az e’ féle dühös
történetektől minden elijesztessék, a’ következendő
intézetek elhatároztattak és végre is hajtattak.
Ezek szerint

A’ szerentsétlen Felicián’ feje Budára vitetett,
teste négy darabokra kontzoltatott, és négy városokra tzégérül
kitétetvén széljel osztatott. Ezzel
még meg nem elégedett a’ Királynénak forró
bosszúálló indulatja , hanem ama’ szerentsétlen
szépségű fiatal Klára, parantsolatjára a’ Királyi
udvarból kiragadtatott , az órra, ajaka, ’s mind
a’ két kezein az újjai levagdaltattak, és kifolyván
a’ vére, holtan két kerekű talyigán , egy sovány
lovon a’ városokon által hurtzoltatott, azzal a’
kikiáltással : „Ez a Királlyához való hiűsgsegtelenségnek Jutalma!” [^5]
A’ szerentsétlen Feliciánnak egyetlen egy fija , még gyenge, ártatlan ifjú
 , látván a’ tsoportozva jött veszedelmeket, maga
hűséges szolgájával az erdőknek szaladt, menedék
helyet keresvén magának , de készületlenül; azonban
nyomba követték őket a’ Király’ emberei, ’s elérvén
mind a’ kettöjőket vissza hozták, es azonnal lovak’ farkához
kötözvén mind kettojőket széljel
szaggattaták , testek’ darabjait pedig az ebeknek hányattatták eledelül.

Mind ezeken feljül, a’ sokszor megnevezett
Feliciánnak idősbik leánya férjnél lévén bizonyos
Kopaj nevű Nemes embernél,’s távúl a’ Királyi
udvartól, jószágában Ns Bars Vármegyében lakván,
tsendességben, ez eránt is parantsolatot nyert a’
Királyi udvartól Léva vára’ Várnagyja , melly szerint
megfogattatott, és ugyan ezen vár előtt feje
vétetett, a’ férje pedig tömlötzben végezte életét.

Még ezen, a’ megátalkodott keménységet meghaladó , ’s vér-patakokat
okozó büntetések sem engesztelhették
meg Er’sébet Királynét, hanem azt kívánta, hogy

1-ször Felicián’ vérsége, harmadizig, kivévén a’ testvérétől való
unokákat , halálra ítéltessék,
és minden ingó ’s ingatlan javaik a’ Királyra szálljanak.

2-szor Hogy Feliciánnak azontúl lévő egyenes vérsége, nevezetesen
a’ sógorai, vejei, a’ Királyi
udvartól eltiltassanak , azt is úgy értve , hogy ha a’
Királyi Ház ellen való öszve-esküvésben részesek
nem voltak, ellenkező esetben ezek is életektől
és minden vagyonoktól fosztattassanak meg.

3-szor Megkívánta , hogy a’ harmadik ágon
túl lévő attyafijai örökös szolgaságra vettettessenek.

4-szer Keményen meghagyattatott, hogy a’
fen írtt büntetések alá vetendő , Feliciánhoz akármelly
ágon is vérséggel lévő atyafiaknak felkerestetésekre
és kinyomoztatásokra, felfedeztetésekre
nézve minden Vármegyében többször is köz-gyűllések
tartassanak. Ugyan ez e’ szerint véghez is
vitetett.

Mind ezek eránt mi ítéletet hoztanak az Ország’ Nagyjai , azt szóról
szóra ide rekesztjük, a’ mint következik :[^6]

***

{% include slider.html selector="mocsary" %}

***

Nem mentem én itten Czak vagy is Ság Feliciánnak borzasztó, és
az emberiségtől eltévedett gonosz tselekedelét. Már tsak azért
is , hogy a’ Királlya ellen emelte kezét , minden Nemzetek’ törvénnyei
szerint halált érdemlett. Az Ország nagyjainak ítélete helyes és
bölts. — De Ötét mint atyát az elkeseredés , maga elszánás , végre
a’ kétségbeesés vakon vitte olly kész veszedelembe, melly
által az ö szerentsétlen életének vége lett, ’s melly
gyermekeinek és rokoninak halálát ’s végső pusztulását maga után vonta.
Boldogtalan gyilkos ! — Szerentsétlen Felicián!

Ezen szerentsétlennek minden Jószágai, nevezetesen Nógrád Vármegyében
fekvő Karants-Ság, Pilény, Endrefalva, Felfalu és Poltár helységeit
a’ Királyra szállottak.

Idő’ folytával, nevezetesen 1471. eszt. Ladislaus de Ságh birta ezen
Helységet, a’ kinek itt
a’ falun kivűl nagy kő épűlete és lakhelye volt ,
melly épűleteknek némelly maradvány - omladékai
most is kitetszenek [^7]. Ennek magva-szakadtával
a’ Cseley familia ezt is elnyerte; de ennek is vége
szakadt.[^8]

Vissza térünk tárgyunkhoz. Lokjetek László
Lengyel Király, Ersébetnek a’ Magyarok’ Királynéjának édes attya, Mart.
12-ikén 1333. eszt. meghalván , a’ fija Kazimir ugyan azon esztendőben
Aprilis’ 25-dik napján , attya’ helyébe Lengyel
Királynak koronáztatott. Róbert Károly a’ háborúkban szerentsétlen volt , azon
feljül kezeire, lábaira tehetetlenné lett, végre hosszas és súlyos
szenvedései után ugyan Visegrádon Julius 16-ikán
1342-dik eszt. meghalt, ’s meghidegedet tetemei
Budára királyi pompával hozattak, és Fehérváron eltemettettek. Helyébe
a’ fija Lajos ült a’ thrónusra.

Karants-Ság’ leírását kezdettük itten , azt végezni is akarjuk. Itten a’
R. C. anya-templomjok van , egy magas és meredek hegyen , melly megújítatott ,
’s magas toronnyal felékesítetett. Az íratik , hogy ezt is hajdan a’
Hussziták építették, de az újítás után mar ki nem tetszik a’ régiség’ munkája ,
egyedül egy kis setétes rekesz látszatik most is, melly valamelly
tömlötzhöz hasonlít. [^9]

A’ fent nevezett mostani Földes Urnak kedves
élete-párja, néhai jó emlékezetű Báró Prónay Honorata , mindentől
tiszteltetett és betsűltetett, nemes lelkű , jó gondolkozású , mindent
megbetsülő Úri Asszonyság , életének legszebb idejében , December 30-kán 1819.
eszt. Nagy-Olasziban, Nemes Liptó Vármegyében halt meg, és Karants-Ságon
Jan. 7-kén 1820-dik eszt. illendően eltakarítatott.
Ezen szavaink legyenek nekie emlékezetül szentelve:

>„Utas! vess egy áldást ez áldott’ hamvára,  
„’S mond : szerentse szálljon jó maradékára.  
„Már is egy nagy áldás a’ jó emlékezet,  
„Szerentsés ’s boldog az, ki így igyekezett.  
„Nyugodj Honorata! méltán tiszteltettél ,  
„Nintsen , de nem is volt , kinek Te vétettél!  
„Vedd azon jutalmat, melly jó lélek’ bére,  
„Midőn már béléptél az élet’ révére ! “  

Ezen helység most 1027. R. C. 16. Ev. lélekböl áll; a’ filiáji: Ettes ,
Ság-Ujfalu, és Szalmaterts, faluk; Praediumok, vagy is szabad puszták
pedig: Nagy Kotrotzó 22. Ivolyás 22. Telek 7. R. C.
és 4. Ev. ’s Oszó 9. lélekből állók. A’ mostani
Plébános Beker János.

***





[^1]: Scriptores Rerum Hungariearum nevű tudós munkák között Thurótzi jeles Irónk Sebe és Sebának is nevezte ; Engel német írónk Czáknak; Budai Ezsaiás pedig Zách és máshol Zaachnak is irá. Mi itten Ságnak nevezzük ; bizonyos az , hogy 1330. eszt. ezen Feliciánnak birtokában voltak Karants-Ság, Endrefalva , Pilény , Fel-falu és Poltár helységek.
[^2]: A’ Király előtt olly annyira kedves vala Felicián, hogyminden előre való béjelentés nélkül, bár mikor is bé mehetett a’ Királyhoz ; ekkor is szabadon béméne.
[^3]: Stemmatographia Lehotzky. II. pag, 74. et 82. [Google Books](https://books.google.hu/books?id=CydRAAAAcAAJ&dq=Stemmatographia%20nobilium%20familiarum%202&hl=hu&pg=RA3-PA82#v=onepage&q&f=false){:target="_blank"}
[^4]: Ság Felicián az előtt Trentsíni Mátéhoz hajlott, a’ kiesmeretes a’ históriákban ; ő Trentsín Vármegyét nagyobb részint bírta , Ventzel Király alatt Palatinus is volt , ’s Róbert Károly Királynak nagy nyughatatlanságot okozott; de Felicián Trentsíni Mátétól elállván , Károly Királyhoz állott , a’ kinek is , tudománnya , hűséges tanátsadása által olly nagy kedvébe jött Felicián idő’ jártával, hogy bár melly órában szabad bémenetele volt a’ Királyhoz . Ezen Feliciánról van emlékezet a’ IV. kötetben is a’ Gróf Forgáchokról való históriában.
[^5]: Thurótzi János tudós írónk a’ 162. lapon így fejezi ki ezen hirlelést: „Qui Regi infidelis est, per omnia percipiat talionem ! ” Ugyan ott így fejezi ki magát , hogy Cselei János „Cum Bicello, inter collum „et scapulam fortiter feriendo, transfixit et ad terram dejecit.“ [Bibliotheca Corvina Virtualis](https://corvina.hu/kepnezegeto/index.php?corvina=inc1143&lang=hu&img=160#160)
[^6]: In Stemmatographia Lehotzky. II. pag. 83. ox arch. Civ. Sopronien. [Google Books](https://books.google.hu/books?id=CydRAAAAcAAJ&dq=Stemmatographia%20nobilium%20familiarum%202&hl=hu&pg=RA3-PA83#v=onepage&q&f=false){:target="_blank"}
[^7]: Buday E’saiás munkájában.
[^8]: Cselei János fijáról bőveb ben Felfalu helységnek leírásában.
[^9]: Az újítás’ idején egy alabastrom kő vétetett ki , a’ másik most is még azon templomnak régi falában vagyon,


{% include slider_scripts.html %}