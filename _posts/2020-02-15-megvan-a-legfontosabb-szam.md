---
layout: post
title:  "Megvan a legfontosabb szám"
comments: true
thumbnail: https://static.karancssag.info/images/og/szam.jpg
postthumbnail: https://static.karancssag.info/images/og/w800/szam.jpg
author: thgab
---

"Újabb 2019-es jegyzőkönyvek érkeztek II."
<!--more-->


**A Nógrád Megyei Kormányhivataltól megkaptam a 14-es jegyzőkönyvet.**

A december 16-i közmeghallgatáson szóba került ez a jegyzőkönyv, amiben a leköszönő polgármesternek megszavazott jutalom pontos összege szerepel.

A közmeghallgatás egy pontján, amikor a jutalom pontos összegét próbálta a Jegyző Úr felidézni, kérdően rám nézett, mintha én lennék a dolgok tudója.
Ekkor még nem tudtam neki segíteni, mivel a jegyzőkönyv még nem volt a birtokomban. Ezt szóvá is tettem.

Erre a Jegyző Úr jelezte, hogy ez azért lehet, "mert nincs két hete, hogy fel lett töltve az NJT-be". Nem volt. Sőt, még január 23-án sem volt.

Most kaptam meg pótlólag, a 16, 17, 18 számúakat is!

Felhívták a figyelmemet arra, hogy
> a jövőben Karancsság Község Önkormányzata Képviselő-testületének üléseiről készült jegyzőkönyveket elektronikus formában is közvetlenül az elsődleges adatkezelőtől Karancsság Önkormányzatától, Ságújfalui Közös Önkormányzati Hivatal Jegyzőjén keresztül a karancssag@gergihalo.hu e-mail címre küldött adatigénylésben kérje meg.

Ennek eleget is teszek ezentúl. Viszont vannak kétségeim.

Nem tudom az okát, de az eddigi adatigénylések - amiket a [Karancsság Község Önkormányzat Polgármesteri Hivatalnak címeztem](https://kimittud.atlatszo.hu/body/karancssag_kozseg_onkormanyzat_polgarmesteri_hivatal) -, vagy megválaszolatlanok maradtak, vagy nem tartalmazták azt a dokumentumot amit kértem.
(Cinizmust tartalmaztak, viszont arra szükségem nem volt, mivel azzal magam is rendelkezem.)

Bár az SZMSZ nem ír elő erre vonatkozó kötelezettséget, de mi lehet annak az oka, hogy a jegyzőkönyvek nem kerülnek fel az "Önkormányzati ASP" részeként üzemeltetett [önkormányzati honlapra](https://karancssag.asp.lgov.hu/kepviselotestuleti-jegyzokonyvek)?

Választások előtti az utolsó bejegyzés ezen az oldalon.

Miért van az, hogy a jegyzőkönyvek a Nemzeti Jogszabálytár zárt informatikai felületére a rendeletben előírt 15 napos határidő helyett több hónap késéssel kerülnek fel?

A **jegyzőkönyvek késedelmes feltöltése** ügyében a Nógrád Megyei Kormányhivatal 2014 és 2019 között **7 esetben** intézett **törvényességi felhívást** a képviselő-testület, illetve a jegyző ellen. Egy esetben **bírság** kiszabása történt **77 330 Ft** összegben, a felhívások eredménytelensége miatt.

![NO/TFO/215-4/2019. 1](https://static.karancssag.info/content/foiextract20191025-8889-1c6hgqc-1_1.jpg){: width="100%"}

![NO/TFO/215-4/2019. 2](https://static.karancssag.info/content/foiextract20191025-8889-1c6hgqc-2_1.jpg){: width="100%"}

Az új jegyzőkönyvekhez jó olvasgatást kívánok!
A 2020-as évből már több is eltelt mint 15 nap, de a 2019-es év még nem teljes!

[2019-es év][1]

[1]:/download/jegyzokonyvek/2019/
