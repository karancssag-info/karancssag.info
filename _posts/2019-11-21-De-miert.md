---
layout: post
title:  "De miért?"
comments: true
thumbnail: https://static.karancssag.info/images/og/f2de4f44-410e-41d9-98ce-0645b108d1b2.jpg
postthumbnail: https://static.karancssag.info/images/og/ezgif-2-aafd415bd117.gif
author: thgab
---

Olvasgatva az újonnan bekerült jegyzőkönyveket, igazán boldoggá tett, hogy a június 27-i rendkívüli ülés 1. napirendi pontja lett a
<!--more-->

"***1. A köztartozás-mentes adózói adatbázissal és a vagyonnyilatkozatokkal kapcsolatos tájékoztatás**  
Előterjesztő: Schirling Ishván jegyző*"

Melynek során a jegyző  
*"Elmondta, hogy a testület tagjai közül csak a polgármester és Vidéki Attila képviselő szerepel jelenleg az adatbázisban."*

Csak remélni tudom, hogy az egy héttel a testületi ülés előtt, 2019. június 19-én megjelent írásom - *[ami a képviselők köztartozásmentes adatbázisban való szerepeltetéséről szólt](https://karancssag.info/2019/06/19/koma.html)* - hatására.

A rendkívüli ülés 3. pontja már biztosan a karancssag.info oldal működésével kapcsolatos:

"***3. A karancssag.info oldalon megjelent, a lakosságot érintő riadalomkeltés**  
Előterjesztő: Tóth Tihamér polgármester*"

*Tóth Tihamér polgármester tájékoztatta a képviselö-testületet, hogy a karancssag.info internetes oldalon megjelent egy, a közvilágítás kikapcsolásával fenyegető írás, mely miatt a lakosság részéről sokan
aggódva keresték meg. **A riogatás természetesen alaptalan, a közvilágítási számlák időben ki vannak fizetve, a kikapcsolásra nem kerülhet sor.** Mivel a lakosságban riadalmat keltett ez az **álhír**, így a rendőrséggel is fel lett véve a kapcsolat. Már egyeztetés is történt, mivel több büntetőjogi tényállást is érinthet ez a cselekmény. Amennyiben folytatódik a lakosság körében az ilyen jellegű félelemkeltés az önkormányzat meg fogja tenni a szükséges lépéseket. Ha ez büntetőjogi tényállást is megvalósít, akkor természetesen feljelentéssel kell élni.  
A képviselö-testület tudomása szerint az oldalt T. Gábor helyi lakos üzemelteti és vélhetően ebben közreműködik ifjabb H. Zoltán is.*

Az "álhír" arról szólt, hogy a közvilágítással kapcsolatos hátralék felhalmozódása miatt, az áramszolgáltató a közvilágítást 2019. július 4.-én lekapcsolja.
Mivel a hátralék addigra rendezve lett, így a lekapcsolás nem történt meg.

A polgármester így fogalmazott:
***"A riogatás természetesen alaptalan, a közvilágítási számlák időben ki vannak fizetve, a kikapcsolásra nem kerülhet sor."***

Erre a mondatra az egy hónappal korábbi jegyzőkönyv részlettel reagálnék:
 ![](https://static.karancssag.info/images/doc/szt20190528.jpg)

Úgy tűnik, itt tényleg hazudott valaki


A jegyzőkönyvekhez jó olvasgatást kívánok!

