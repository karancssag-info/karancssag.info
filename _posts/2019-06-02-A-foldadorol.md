---
layout: post
title:  "A 2019. január 1-el bevezetett földadóról."
comments: true
thumbnail: https://static.karancssag.info/images/og/blue-sky-clouds-crop-388415.jpg
postthumbnail: https://static.karancssag.info/images/og/w800/blue-sky-clouds-crop-388415.jpg
topImage: https://static.karancssag.info/images/og/cr-blue-sky-clouds-crop-388415.jpg
author: thgab
class: reader
---
A földadó bevezetéséről készült rendeletet a képviselő testület 2018. 11. 20-i ülésén fogadta el.
<!--more-->
Az ülésen ez volt a 3. napirendi pont.

**3\. Karancsság Község Önkormányzata Képviselő-testületének önkormányzati rendelete a földadóról**

**Előterjesztő: Tóth Tihamér polgármester (írásos)**

**Tóth Tihamér polgármester elmondta, hogy a korábbi testületi üléseken elhangzottak alapján előkészítésre került a földadóról szóló rendelettervezet, mely alapján az önkormányzat bevételeinek növekedése várható.**

Fontosnak tartom itt kiemelni:

>hogy a korábbi testületi üléseken elhangzottak alapján

Ez a mondat azt sugallja, hogy a korábbi testületi üléseken napirenden volt a földadó bevezetése, és azt a képviselők megvitatták, stb.

Viszont ha a [https://karancssag.info/kereso/](https://karancssag.info/kereso/) oldalon a keresőmezőbe beírom a "földadó" szót, akkor csak a testületi ülés jegyzőkönyvét találni amikor is [el lett fogadva](https://static.karancssag.info/download/2018_11_20.pdf), illetve a 2018. 12. 13-i [közmeghallgatás jegyzőkönyvét](https://static.karancssag.info/download/2018_12_13.pdf), amikor is a falu "lakosságának" ki lett hirdetve. (A lakosságot azért idézőjeleztem, mert a megjelentek száma ezt indokolja.)

Ha a korábbi jegyzőkönyveket nézzük, azokban az önkormányzati tulajdonú földterületek eladásáról van szó. Ezek a területek [fel is lettek értékelve](https://static.karancssag.info/download/2018_09_25_melleklet.pdf), és az értékesítésükről határozat született 2018. 09. 25-én. ([2018. 09. 25. Jegyzőkönyv](https://static.karancssag.info/download/2018_09_25.pdf) 4.pontja)

A következő testületi ülésen is szó esett a földterületek eladásról ([2018. 10. 02.](https://static.karancssag.info/download/2018_10_02.pdf)), de már az is felvetődött, hogy esetleg mégsem célszerű az önkormányzati vagyont ily módon felélni. Itt jött elő a mezőőri járulék kivetése.

A mezőőri járulék azt a célt szolgálta volna, hogy a mezőőri szolgálat díját abból finanszírozza az önkormányzat.

De nem ez történt. A mezőőri szolgálatot megszüntette az önkormányzat, és mezőőri járulék helyett földadó lett kivetve.

A földadó mértéke 400Ft / Ak. Egy átlag 25 Ak jövedelmű földterület bérlete után a bérlő terményben fizet. A termény értéke körülbelül 22 eFt.

Tehát a bérleti díj 40-45%-a, - adó formájában - az önkormányzat bevételét képezi.

Esetleg az a cél, hogy a bevezetett adó miatt a termőföldeket áron alul tudják megvásárolni a gazdálkodók, majd a tulajdonviszonyok rendezése után az adót vissza lehessen vonni?

Photo by [Jahoo Clouseau](https://www.pexels.com/@jahoo?utm_content=attributionCopyText&utm_medium=referral&utm_source=pexels) from [Pexels](https://www.pexels.com/photo/agriculture-countryside-crop-cropland-388415/?utm_content=attributionCopyText&utm_medium=referral&utm_source=pexels)
