---
layout: post
title:  "Lemondások, személycserék"
comments: true
thumbnail: https://static.karancssag.info/images/og/chairs-contemporary-designer-416320.jpg
postthumbnail: https://static.karancssag.info/images/og/w800/chairs-contemporary-designer-416320.jpg
author: thgab
---
A képviselő testület összetételét tekintve a 2010-2014-es önkormányzati ciklus személycserék nélkül telt. A 2010-ben megválasztott képviselők kitöltötték szolgálati idejüket.
<!--more-->
A 2014. október 12-én lezajlott választások eredményeképpen, a falu polgármestere

**Tóth Tihamér Sándor** független jelölt lett,

a képviselő testület tagjai pedig,

* **Berki András**	független jelölt,	
* **Dr. Brumár Mihály**	független jelölt,	
* **Hajdara Roland**	FKGP,
* **Horváth Zoltán**	független jelölt,	
* **Kászi Richárd**	független jelölt,
* **Tőzsér Dezső**	független jelölt,

lettek.

---

A testületi munka a megszokott módon ment, egészen **2017. június 27**-ig, amikor a képviselő-testület két tagja is - **Horváth Zoltán és Dr. Brumár Mihály** - **lemondott**.

Részlet a 2017. június 27-i testületi ülés jegyzőkönyvéből:

> A napirend előtt Horváth Zoltán képviselő hozzászólásában elmondja, hogy az elmúlt évek munkája során nincs előrelépés a falu ügyeiben, sokszor kérte a polgármestert, hogy az általa kért problémákat szüntesse meg és nem történt semmi. A Képviselő-testület tevékenységét formálisnak tartja, a jogszabályban elő(írt) döntések meghozatala történik, de a helyi ügyekben nincs semmi. Véleménye szerint ennek így nincs értelme, le kell mondania a polgármesternek és a testületnek is. Fel is szólítja a jelenlevőket, hogy mondjanak le.

> Horváth Zoltán képviselő bejelenti, hogy képviselői mandátumáról a mai nappal 2017. június 27. napjával lemond, megbízólevelét is visszaadja.

> Ezt követően Dr. Brumár Mihály képviselő felolvassa írásbeli nyilatkozatát, hogy 2017.június 27. napjával képviselői mandátumáról lemond.
A döntését azzal indokolja, hogy véleménye szerint nincs egyetértés és bizalom a polgármesterrel szemben és így nem látja értelmét a további képviselői munkának.

A testületi ülés véget is ér ezen a napon.


A **megüresedett képviselői helyek betöltésére 2017. augusztus 23**-án került sor. A HVB döntése alapján, a 2014-es választási eredményeknek megfelelően, a megüresedett pozíciókba **Vidéki Attila** független jelölt, és **Durnyik József** független jelölt kerülnek. A képviselők eskütétele is ezen a testületi ülésen történt.

Ettől a naptól a képviselő testület újra teljes létszámmal üzemel.
Egészen 2018 tavaszáig, amikor is a 2018. április 16-i testületi ülésen a polgármester ismerteti, hogy **Kászi Richárd és Berki András** képviselők, **2018. március 22.**, illetve **2018. április 12**-i dátummal **képviselői megbizatásukat visszaadják**.

A jegyzőkönyvhöz csatolva van egy "határozat", amit mindegyik képviselő aláírt. A szövege a következő:

> Képviselő-testületi határozat

> A Karancssági Képviselő—testület 2017 november 6-i ülésén kapott tájékoztatást arról,
hogy mennyi és milyen a Karancssági Községi Önkormányzat hiánya. A pénzek különböző
dolgokra lettek felhasználva, nem arra, amire kellett volna, nem voltak szakemberek, ezekkel
a mondatokkal lettünk felvilágosítva.

> Kérdezzük magunktól, ki a hibás? A képviselők hibásak, hogy 2017. novemberében
lettek tájékoztatva? Miért nem lett a képviselő-testület előbb tájékoztatva, hogy meghozza a
szükséges lépéseket?

>* Berki András
>* Durnyik József
>* Hajdara Roland
>* Kászi Richárd
>* Tőzsér Dezső
>* Vidéki Attila

> Karancsság, 2018. március 20.

A "határozat"-ról szó esett a testületi ülésen:

> 3. Képviselők "határozata"

> Előterjesztő: Tóth Tihamér polgármester

>Tóth Tihamér polgármester felkérésére a jegyző ismertette a képviselők "határozatát". Elmondta, hogy
a benyújtott levél "határozatként" értelmezhetetlen.

>Hajdara Roland képviselö elmondta, hogy ezt Berki András képviselő kezdeményezte és készítette, a
többi képviselő csak rá való tekintettel írta alá.

>A képviselő—testület rövid megbeszélés után döntést az ügyben nem kívánt hozni.
(A "határozat" a jegyzőkönyv melléklete.)

A "határozat"-ban megjelölt [testületi ülés jegyzőkönyve](https://static.karancssag.info/download/2017_11_06.pdf).

---

A **megüresedett képviselői helyek betöltésére 2018. július 31**-én, és **2018. szeptember 25**-én került sor, **Tóth Aladár** független jelölt,
és **Rácz-Berki Erzsébet** független jelölt személyében, a 2014-es választási eredmények figyelembevételével, a HVB döntése értelmében.

Eddig tart a történet a 2014-2018-as jegyzőkönyvek alapján...
