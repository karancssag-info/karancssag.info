---
layout: page
title: A KARANCSSÁGHI PLÉBÁNIA TÖRTÉNETE.
permalink: /tortenet/A-karancssaghi-plebania-tortenete/
comments: false
thumbnail: https://static.karancssag.info/images/og/magyar_sion.png
class: reader
---
_**Magyar Sion 1865. (3. évfolyam) 926 - 934**_

#### MASZLAGHY XAVÉR,

#### A KARANCSSÁGHI PLÉBÁNIA TÖRTÉNETE.
***

##### I.

A magyar egyháztörténelem mezején működő kitűnőbb
szaktudósok előtt kétségtelenül nem megvetendő tért mutat fel
amaz egyes helyek történetének leírása, hol a keresztény
katholika anyaszentegyház benső hitéletének eredete, kifejlődése
s különféle körülményei s viszontagságairól van szó. Minden
ily egyes hely leirása ugyanis egy parányi, de mégis kiegészítő
részt szolgáltat ama rég óhajtott s közérdekű mű létrejöltére,
mely nem lenne más, mint a magyarországi összes
katholikus plébániák történetének bár rövid, de rendszeres
összeírása. E nagy eszme létesülésére iparkodott igénytelenségem is akkor, midőn édes hazánk egy kies vidékén fekvő
régi katholikus plébániájának történetét megírni bátorkodtam.

Nagy események, világot felforgató tények hamar eljutnak a történetírók füleihez, de az egyház benső életének,
egyes, mintegy kis családot képező egyházak történetének
csak kevesek előtt van érdeke. Innét van, hogy az egyháztörténelemnek ezen, már részletességekbe vágó szaka oly sokág parlagon hevert s igy a mult idők menthető tevéketlensége e téren is csak lassú s óvatos haladást enged meg. E
nehézséggel kellett küzdenem nekem is akkor, midőn a karancssághi plébánia ódon könyveit átlapozva, annak történetét, ha nemis kimeritöleg részletesen, de a meglevő adatokhoz
szigorúan ragaszkodva megirni czélul tűztem ki magamnak.

A karancssághi plébánia Nógrádmegye Szécsény kerületében, az esztergomi egyházmegyében fekszik. A helység
maga mindekkorig annyira igénytelen, hogy eredetét kimutatni alig lehet. Ódonsága mellett azonban eléggé
biztos adatokat találunk Péterfinél, ki a sághi plébánosok neveit
még a törökök beütése előtt felemlíti;[^1] midőn ugyanis a
néhai dicső emlékű Pázmány Péter bibornok s esztergomi
érsek alatt tartott megyei zsinatban összejött plébánosok között 1628-ban a nógrádi föesperesi kerülethez
tartozó sághi
plébánosokról is szól. Ugyane történész felemliti, hogy Rimaszétsy Márton, sághi plébános a nagyszombati zsinaton
részt vett.[^2] A sághi plébániát illető előbbi korba vágó adatokra nem akadunk.

Ki volt légyen Sághnak ősrégi birtokosa, arra is kevés
adatunk van. Az itt lévő családi levéltár egy régi okirata
azt akarja tanusitní, hogy a helységtől alig félnegyedórányira
fekvő dombon az egykori daczos lelkű s hazánk múltjában
gyászsorsot ért Zách Felicián várral birt, melynek romjaiban
gyakorta megakad a szántó palócznak ekéje. Távol legyen
azonban tőlünk, hogy ez adatot hitelesnek vagy csak valószínűnek ismerjük el.
Annyit azonban a régiek hagyománya ntán bizton állit Becker János,
egykori karancssághi lelkész, mint a plébánia kivonatos történetének megirója, hogy a
sághi birtokot egész környékével a néhai hires Bosnyák
család birta, melynek kastélya a helységet átszelő útnak épen
azon pontján állott, hel most a régi kastély romjaiból kiemelkedő kis kápolna áll. [^3]
Bosnyák család e birtokot hazánk
legviszontagságosabb idejében, a törökdulás alatt birta. Házasság utján a karancssághi s környékbeli birtok
Koháryaké,
ezek átán a Károlyi grófoké lőn. Később a Károlyiak e birtokot átcserélték a Vattay családdal, kikről leányágon
mostani birtokosaira felsökubini s nagyolaszi Kubinyiakra szállott.

A törökhatalom alatt Ságh a szécsényi basa hatósága a!á
tartozott, kinek zsákmányló figyelmét azonban a szegény kisded palócz helység elkerülte.
Ságh népének hazánk múltjában semmi szerepe nincs.

Mi a karancssághi plébánia templomát illeti, a helység
legidősbjeitől átmaradt hagyomány szerint biztosnak állitja. a
fentidézett Becker János azt, hogy a templom maga, egy jó
magas dombon, bár a mostaniéhoz nem egészen hasonló állapotban már Corvin Mátyás alatt fenállott.
Ezt tanusitni látszának az elég ódon épület ujitás nélkül hagyott sarkai, gót
stylre mutató főajtaja, mely azonban most csak a toronyházba vezet; ugyszinte néhány, még fenmaradt
alig másféllábnyi keskeny s két lábnyi magas ablakai. A feltűnően alacsony sanctuarium azon helyen volt,
hol mostanában a szószék áll. Hajdan tornya is igen alacsony lehetett, alig érte el
a mostani látható első ablakát, felsőbb részén ugyanis az uj
épités nyomai könnyen szembeötlenek. Két harangja már
több század előtt panaszos szóval hivta össze az ur nyáját
igéjének hallgatására. Ezek egyikét, a nagyobbikat (most középső) Koháry István készittette s ajándékozá
a kis egyháznak, a másikat „Gloria in excelsis Deo," felírással a hivek
maguk szerezték.

Ép száz évvel ezelőtt történt, hogy a templom régi alakját elveszté. Szük és keskeny ablakait kiszélesbitették mint
napjainkban láthatni. Nem sokára reá, 1767-ben a domb aljában álló kis kápolna emeltetett fel nep. sz. János
tiszteletére a régi Bosnyák család kastélyának romjaiból Szily János lelkipásztorkodása alatt.
E kis kápolna valóságos áldás az itt működő lelkészeknek ; itt tartatnak a keresztelések, beavatások,
a betegek utravalója, időnkint sz. mise, délesti isteni
tisztelet sat. Tekintve az anyatemplomhoz való feljutás terhes,
sőt téli időben veszélyes voltát, annak gyakoriságából származó bajokat, valóban Szily János
emlékének hálával tartozunk.

Egész 1795-ig ily állapotban volt a karancssághi templom.
Akkor a hivek száma megszaporodván a templom átváltoztatása s kiépítése jött szóba. Kudlik Antal plébános
alatt létrejött az átváltoztatás: a templom uj sanctuaríumot
nyert, tornya felemeltetett, uj sekrestyét építettek, s mindezek kiegészítéséül a válalkozó szellemű Kudlik
szépemlékű utóda Királyi Ignácz a hivek adakozásából a két
régi mellé egy harmadik harangot is szerzett szent Ignácz
nevével.

1813-ban a templom a kiállott különféle viszontagságok miatt romlásnak indult, különösen a régibb
eredetű előrész. Az összeomlás veszélye mindig nagyobb lévén, kővetkező években várszerű oldalfalakkal
kijavíttatott s hogy egy uttal benseje is kiegészíttessék, belül karzatot s padokat (mindekkoráig nem volt) alkalmaztak.

A karancssághi jó lelkű palócz büszkén nézett a magas
hegyen fénylő kis templomára, mely az üdv jelét a játszó
napsugarakban egész a negyedik határig ragyogtatá. De az
áhítattal tölt kebel öröme nem soká tartott. 1816-ban május
31-én déli időben nagy zivatar keletkezett. Egy dördülés után,
melyet a távol Karancshegy komor bérczei ezerszeres morajjal zúgtak vissza, a villám leütött s egy csapással majdnem
három ezer lélek legnagyobb örömét tönkre tette. A torony,
a templom fala, a kevéssel ezelőtt nagy nehezen összeszerzett 800 ftos orgona össze voltak zúzva.
E csapás terhét sokáig nyögte az Isten balkezétől sújtott árva nép.

De szivem elszorul, midőn e szomorú, lélekrenditő csapás leirását ismételnem kell, — ah mert Isten keze ismét meglátogatá az ő népét.
Meghatóan vázolja ezt a plébánia történetének irója Becker János: „Sed nec hie cessavit víndex
manus Dei plebem suam vísitare; nam anno 1818. die
10-a maji in Dominica Pentecostis iűcidente hora 4-a matutiua iterate fűimen de coelo cadens, tectum turris disjecit, quod
intra 4. menses feliciter restauratum est;
ab eoque
tempore nullam specialem subiít vicissitudinem." etc.

Azontul a karancssághi templom sértetlenül áll a hegyen.
Barátságos fehér falaival messziről mosolyog az utas felé. Körötte méla csöndben fekszik a temető, közepén a kereszt jelével.

##### II.

A karancssághi anyaegyházhoz több filiák tartoznak, mint
Sághujfalu, Szalmatercs, Pusztatercs, Ettes községek, Ivolyás,
Kotroczó, Csorna puszták.

E különben népes községek közöl egyedül Ettesnek van
temploma. Az igénytelen kis épület 1733-ban lőn felépítve.
Létezését leginkább a buzgó _Szitay József_, akkoron Sóshartyáni plébános s kerületi esperes (?)
fáradozásának köszönheti. Az ettesi templom s egyház annyiban nevezetes, hogy
II-ik József császár uralkodása alatt 1787-ben localis capellaniává lön átalakítva s ily módon a sághi
anyaegyháztól elszakittatott. Ez idö alatt, mig az anyaegyháztól elválasztva kezeltetett, következő localis káplányok működtek körében :

1-sö viselte a lelkészi hivatalt _Lábody József_, 1787-ki,
julius 13 tói egész 1789. april 19-éig. Ez idö alatt 69. keresztelési, 62 temetési, s 16 házassági eset fordult elő.

Ezt követte P. _Királyi Ferencz_, üdvözítőnkről nevezett
sz. Ferenczrendi szerzetes, a feloszlatott lévai conventböl. A
buzgó lelkipásztor 11 évig működött hivei körében. 1798-ban
a füleki zárdába távozott, hol mindenkitől tisztelve s szeretve
mint tartományhelyettes 1807-ben bevégezte életét.

Utána 1798-tól egész 1802-ig működött P. _Vendel_ sz.
Ferenczrendi szerzetes.

Ezt követte 1802-től egész 1805-ig _Morvay Gáspár_, ki a
mondott évben a localis káplányok sorát befejezte. Nyényei
lelkészszé neveztetvén, utána az ettesi egyház Királyi Ignácz
karancssághi plébános alatt az anyaegyházhoz visszakapcsoltatott. Anyakönyvét egész 1820-ig különvezették.

A templom 1819-ben kijavíttatott s Becker János buzgolkodása folytán uj tornyot nyert.
Ősi birtokosait Ettesnek
nehéz lenne meghatározni. 1810-ig a nemes Szerény család
bérben birta, azután néhai Szent-Iványi Ferencz országbíró, mint
ősi birtokosnak visszaadatott, kiről leányaira özvegy Kapi
Annára, erről ismét a Szent-Iványiakra szállott.

Sághujfalun soha nem volt templom. Gály Lörincz volt
karancssághi esperes plébános 1712-ik évelőtti lelkészek neveit
nyomozván, az anyakönyv kezdetén régi okiratokra támaszkodva igy ír:
„Anno 1665. parochia Sághujíalu cum filiabus" sat. Azt
látszanék ez tanusitni, mintha 1665-ben tehát épen 200 évvel
ezelőtt Sághujfalun templom létezett volna. De nemcsak a hagyomány van ez állítás ellen,
de söt felkutatván minden lehető okmányt sehol egy betűt sem találtam annak bizonyítására,
hogy csak templom, s nem is parochia létezett volna a nevezett kis községben. Hinnünk kell,
hogy a beneficium elnevezése itt, bár hibásan — a filiától vétetett.

Sághujfalu hajdan Karancssághgal egy urnák örvendett,
most báró Prónai Albert birtoka.

Szalma- és Pusztatercs a hajdan hires Tertsy család tulajdona volt; melyből a család végsarja még Becker János
alatt e helyütt tartózkodott. Most alsóbb nemesek tulajdona.

##### III.

Kik viselték a karancssághi plébánia körében a lelkészi
hivatalt 1712-ik év előtt, alig vagyunk képesek meghatározni.
Csak a mondott év után találtam rendes sorozatát az ott
működő lelkészeknek, azt is csak röviden, tetteik- működéseiket alig néhány szóval emlitve.
Méltánylattal tartozunk Gály Lőrincz volt karancssághi esperes urnák, ki
ugyanis 1712-ik év előtt szerepelt lelkészek neveit, habár
töredékekben, a plébánia régi okirataiból kinyomozta. 1712.
előtt kővetkező plébánosokat állitja elő.

Anno 1662. 25-a julii Parochia Sághujfalu cum filiabus
ceteris collata est _Martino Fábry_.

Anno 1672. 11-a Mají. _Stephano Rádóczy_.

Anno 1678. 19-a April. _Stephano Nagy_.

Anno 1680. 21-a Febr. _Paido Jázberényi_.

Anno 1680. 7-a Április. _Stephano Lipthay_.

A kapocs itt megszakad, adatok hiányában Becker János csak 1712-től sorolja elő a karancssághi plébánosokat.
Szerinte voltak:

1712  -  ? _Rudnay György_.

1718 - 1710. P. _Kiszótczy Mihály_, jezsuita.

1719-ki január 3-kától, február 20-ig P. _Csetneky Zsigmond_.

1719 - 1728-ig P. _Simon Tamás_. Ennek halála után

1728 - 1731-ig. _Ujváry István_.

1731 - 1742. _Bösy József_. Alatta a plébánia ügyei felette zilált állapotban voltak.

1742-ben február 20-án, Bösy József halála után következett _Lyvnizky Ferencz_. Post nubila Phoebus. A plébánia
jogainak megtörhetlen védelmezője, s a karancssághi lelkészek
emlékezetében örökké áldott. Lelkipásztorkodása alatt az
előbbi felületes kezelés s engedékenység megtermé gyümölcseit. Hozzájárult még, bogy a ságbi birtok ép akkor lett a
lutheranvallású Vattay család tulajdona. Lyvnizky megtámadott
jogait szilárd kitartással védte, nem egyszer személyesen jelenvén meg az illető hatóságok előtt, hol jogos követeléseielismeréssel találkoztak. Az érdekes pör okmányai nagyrészt
elvesztek, csak Becker János mentett meg néhányat közölök.

1765-ben a dicső előd halála után mintegy három havi
üresedés állott be, ez időben P. _Fortunatus_, a szécsényi zárdából, lelkipásztorkodott,

1765 - 1772-ig _Szily János_. Kitűnő buzgóságú férfiú. Az
ö működése alatt építették a ház tőszomszédságában levő kis
kápolnát nep. sz. János tiszteletére. Innét felsöludányi plébános lön.

1772 - 1797-ig _Kudlik Antal_ a budai papnövelde lelkiigazgatója. A parochiális épületet egészen neki
lehet köszönni, mert saját költségén emelte azt. Alatta történt, hogy a templom
kijavíttatott s a most is álló sanctuarium fe lépittetett.

1797 - 1813-ig _Királyi Ignácz_, a köbölkuthi lelkészi állomásról ; innét Kemenczére távozott, hátrahagyván a plébánia
ügyeit a legziláltabb állapotban.

1813 - 1830-ig _Becker János_. Nunc ad fortissimum. E
kitűnő férfiú ifjú erővel ragadta meg az alkalmat, hogy a
gondviselésére bizott plébánia hanyatló ügyeit virágzásra hozza,
Ő hozta rendbe először a plébánia könyv- és levéltárát;
inventariumot készített egész a részletességig, végül a plébánia történetét csekély adataihoz hiven ragaszkodva ékes
latinsággal leírta. Mit tett ő különösen a plébánia anyagi ügyeit illetőleg, alig lehetne összeírni. Fáradhatlan, tevékeny,
élelmes volt mindenben. Hogy csak is az ö szorgalmának kitartásának köszönhetni a sághi plébánia virágzó állapotát,
az tisztelt utódai előtt is kétségtelen. 1830-ban, miután Karancssághot tizenhét évig lelkileg s testileg emelte, érdemeinek elismeréseül Vadkertre tétetett. Utóbb apát esztsergomi
kanonok lön.

1830 - 1841-ig _Erős Ignácz_ volt plébános. Innét Bécsbe,
a Pazraaneumba helyeztetett át mint lelkiigazgató.

1841-ben kineveztetett karancssághi lelkésznek _Gály Lörincz_ hit- és bölcsészettudor s nagyszombati tanár.
Az iskolai félév letöltése miatt, mintegy hat hétig a plébánia vezetése
_Szabó József_ volt szölgyéni káplányra volt bizva, ki rövid idö
alatt a legkedvesebb benyomással távozott nagyszombati tanári
állomására. Gály Lörincz működése e plébánia körében feledhetlen marad. 1842-ben a kitünö egyházférfiu
Jekelfalusy Vincze rimóczi plébános helyébe kerületi esperesnek neveztetett ki, mely méltóságát 1854-ben a
drégelypalánki javadalom
megnyertével is megtartotta.

1854-töl máig Kárancsságh plébánosa _Blaskovics Ferencz_
kerületi alesperes s iskola felügyelő ; kinek buzgósága, ügyszeretete, a plébánia felvirágoztatásáni
fáradozásai, végül tiszta magyar vendégszeretete sokkal ismertebb az érdeklettek előtt
hogysem ahhoz én, méltatlan segéde csak parányit is adhatnék

##### IV.

Tán nem lesz érdektelen rövideden elszámlálni az itt
működött káplányok neveit.

Ama kisebb vagy hosszabb időn át itt tartózkodott Ferenczrendi szerzeteseken kivül, kik a szécsényi zárdafönöktöl
küldve itt segédkedtek, mint rendes s kinevezett segédlelkészek említtetnek.

1789 - 1792. _Lauko György_, ujmisés, innét nagybárkányi
plébános.

1792 - 1794. P. _Zsigmondovits Ferencz_.

1794 - 1795. _Királyi Ignácz_, innét köbölkuthi lelkész,
utóbb ugyanitt plébános.

1796 - 1798. _Termézy Adám_, innét nagybárkányi lelkész.

1798 - 1800. _Gáál Pál_, ujmisés innét nagycsalamjai
plébános.

1800 - 1802. _Gergelly József_, ujmisés, innét bussai
plébános.

1803 - 1805. _Beke László_, ujmisés.

1805 - 1810. _Szentbenedeky György_.

1810 - 1812. _Bimay Mihály_, ujmisés.

1812 - 1813. _Gyurkóczy István_.

1813 - 1818. _Behányi András_, ujmisés, buzgó ifju, kit betegsége kényszerített elhagyni terhes állomását.

1816 - 1818. _Vajgeth Mihály_, az előbbivel egyidöben működtek.

1819 - 1820. _Birkés György_.

1820 - 1821. _Trabalik János_.

1821 - 1822. _Ponitz József_.

1822 - 1824. _Lieszkovszky Gábor_.

1822-ben, decz. 7-kétől az előbbivel együtt működött _Zaffiry József_.

1824 - 1829. _Hoderman Lajos_.

1829 - 1831. _Knapp András_.

1831 - 1835. _Pokorny János_, innét megyeri plébános.

1835 - 1839. _Láncz Gábor_, most közszeretetben álló
sóshartyáni plébános.

1839 - 1841. _Csintalan Ignácz_.

1841 - 1843. _Freund Imre_.

1843 - 1845. _Vajky József_.

1845 - 1849. _Csáktornyai Antal_.

1849 - 1853. _Nedeczky Gáspár_.

1853 - 1853-időközben, P. _Farkas Bertalan_, utóbb _Kalmár Boldizsár_, sz. fer. rendiek.

1854 - 1858. _Poór Sándor_, ujmisés.

1858 - 1862. _Lipovniczky Károly_, ujmisés.

1862 - 1864. _Jankó István_, ujmisés.

1864-ki augusztus 21-töl

_Maszlaghy Xáver_.



[^1]: Péterfi, torn. II. pag. 269.
[^2]: Péterfi, torn. II. pag. 317.
[^3]: Synoptica deduetio Históriáé parochiae Karancssághiensis per Parochum Joannem Becker. Anno dom. 1823. pag. 28.